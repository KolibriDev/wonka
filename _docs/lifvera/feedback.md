---
title: Getting and giving feedback
---

Við ræddum þetta áðan (ég, Benni, Steinar, Þröstur, Gulli, Pétur og Helgi Páll) og kjarni málsins er: Hvernig vitum við hvað við gerum vel/illa sem partur af lífverunni Kolibri? 

Við byrjuðum á því að horfa á hvernig okkur finnst það gerast í dag:
* Kúltur sem einkennist af opnum og nánum samskiptum
* Wall of fame/shame
* Check-in
* Vinnum í teymum
* Augað og Stundin okkar

Sjálfgefna leiðin í Kolibri er að treysta á að opin og náin samskipti félaganna í lífverunni nægi í flestum tilfellum. Þ.e., ef einhverjum finnist einhver standa sig vel eða illa muni hann hrósa þeim félaga eða segja honum hreint út hvað sé ekki nógu gott. 
En hvað ef mönnum finnst það ekki nægilega gott? Við fengum eftirfarandi hugmynd eftir að hafa lesið um hvernig fyrirtækin AES, Buurtzorg, Morning Star og Valve gera þetta í teymum eða hringjum.

### Teymis-feedback

* Litlir hópar sem hafa verið að vinna náið saman (eins og teymin eða hringirnir) hittast og borða saman.
* Koma þangað undirbúnir þannig að hver og einn lýsi a.m.k. 3 atriðum sem þeim finnst þeir gera vel og 3 sem þeim finnst þeir ekki gera nógu vel.
* Félagarnir koma svo með athugasemdir, spurningar og hvatningu.

Þetta væri hægt að gera eftir áfanga í verkefnum, í tilfelli teymanna, og á 6 mánaða fresti í hringjum. Þetta myndi að sjálfsögðu vera mönnum í sjálfs vald sett að gera eða ekki - teymin og hringirnir geta ákveðið það sjálfir.
